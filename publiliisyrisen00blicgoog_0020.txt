INTRODUCTION. xv

In ipsa quoque actione subinde se, qua poterat, ulcisce- ’
batur inducto habitu Syri, qui velut flagris caesus praeripien-
tique similis exclamabat:

‘Porro Quirites! libertatem perdimus-'

et paulo post adiecit:
‘Necesse est multos timeat quem multi timent'

Quo dicto universitas populi ad solum Caesarem oculos et ora
convertit, notantes impotentiam eius hac dicacitate lapidatam.
Ob haec in Publilium vertit favorem. Is Publilius natione
Syrus cum puer ad patronum domini esset adductus, promeruit
eum non minus salibus et ingenio quam forma. Nam sorte
cum ille servum suum hydropicum iacentem in area vidisset
increpuissetque quid in sole faceret respondit, ‘aquam cale-
facit! loculari deinde super cena exorta quaestione quodnam
esset molestum otium aliud alio opinante ille ‘podagrici pedes'
dixit. Ob haec et alia manumissus et maiore cura eruditus,
curn mimos componeret ingentique assensu in Italiae oppidis
agere coepisset, productus Romae per Caesaris ludos, omnes
qui tunc scripta et operas suas in scenam locaverant provocavit
ut singuli secum posita in vicem materia pro tempore
contenderent 3 nec ullo recusante superavit omnes, in quis et
Laberium. Unde Caesar arridens hoc modo pronuntiavit:

‘Favente tibi me victus es, Laberi, a Syro-'

statimque Publilio palmam et Laberio anulum aureum cum
quingentis sestertiis dedit. Tunc Publilius ad Laberium re·
cedentem ait:

‘Quicum contendisti scriptor, hunc spectator subleva!

Publilii autem sententiae feruntur lepidae et ad communem
usum accommodatissime, ex quibus has fere memini singulis
versibus circumscriptas:

‘Beneficium dando accepit, qui digno dedit.'
‘Feras non culpes, quod mutari non potest' etc. ete.''

 

